题目,朝代,作者,内容
国人谚,辽,无名氏,五个翁翁四百岁，南面北面顿瞌睡。自己精神管不得，有甚心情管女真。
题李俨《黄菊赋》,辽,耶律洪基,昨日得卿《黄菊赋》，碎剪金英填作句。袖中犹觉有余香，冷落西风吹不去。
传国玺,辽,耶律隆绪,一时制美宝，干载助兴王。中原既失守，此宝归北方。子孙皆宜守，世业当永昌。
伏虎林应制,辽,萧观音,威风万里压南邦，东去能翻鸭绿江。灵怪大千俱破胆，那教猛虎不投降。
怀古,辽,萧观音,宫中只数赵家妆，败雨残云误汉王。惟有知情一片月，曾窥飞燕入昭阳。
回心院,辽,萧观音,扫深殿，闭久金铺暗。游丝络网尘作堆，积岁青苔厚阶面。扫深殿，待君宴。
回心院,辽,萧观音,换香枕，一半无云锦。为是秋来展转多，更有双双泪痕渗。换香枕，待君寝。
回心院,辽,萧观音,剔银灯，须知一样明。偏是君来生彩晕，对妾故作青荧荧。剔银灯，待君行。
回心院,辽,萧观音,拂象床，凭梦借高唐。敲坏半边知妾卧，恰当天处少辉光。拂象床，待君王。
回心院,辽,萧观音,铺翠被，羞杀鸳鸯对。犹忆当时叫合欢，而今独覆相思块。铺翠被，待君睡。
回心院,辽,萧观音,装绣帐，金钩未敢上。解却四角夜光珠，不教照见愁模样。装绣帐，待君贶。
回心院,辽,萧观音,张鸣筝，恰恰语娇莺。一从弹作房中曲，常和窗前风雨声。张鸣筝，待君听。
回心院,辽,萧观音,展瑶席，花笑三韩碧。笑妾新铺玉一床，从来妇欢不终夕。展瑶席，待君息。
回心院,辽,萧观音,叠锦茵，重重空自陈。只愿身当白玉体，不愿伊当薄命人。叠锦茵，待君临。
回心院,辽,萧观音,爇熏炉，能将孤闷苏。若道妾身多秽贱，自沾御香香彻肤。爇熏炉，待君娱。
讽谏歌,辽,萧瑟瑟,勿嗟塞上兮暗红尘，勿伤多难兮畏夷人；不如塞奸邪之路兮，选取贤臣。直须卧薪尝胆兮，激壮士之捐身，可以朝清漠北兮，夕枕燕云。
咏史,辽,萧瑟瑟,丞相来朝兮剑佩鸣，干官侧目兮寂无声。养成外患兮磋何及，祸尽忠臣兮罚不明。亲戚并居兮藩屏位，私门潜畜兮爪牙兵。可怜往代兮秦天子，犹向宫中兮望太平。
以司空大师不肯赋诗以诗挑之,辽,耶律宗真,为避绮吟不肯吟，既吟何必昧真心。吾师如此过形外，弟子争能识浅深。
和《以司空大师不肯赋诗以诗挑之》诗二首 其一,辽,沙门郎思孝,为愧荒疏不敢吟，不吟恐忤帝王心。本吟出世不吟意，以此来批见过深。
和《以司空大师不肯赋诗以诗挑之》诗二首 其二,辽,沙门郎思孝,天子天才已善吟，那堪二相更同心。直饶万国犹难敌，一智宁当三智深。
天安节题松鹤图,辽,沙门郎思孝,千载鹤栖万岁松，霜翎一点碧枝中。四时有变此无变，愿与吾皇圣寿同。
和《以司空大师不肯赋诗以诗挑之》诗二首,辽,沙门郎思孝,为愧荒疏不敢吟，不吟恐忤帝王心。本吟出世不吟意，以此来批见过深。天子天才已善吟，那堪二相更同心。直饶万国犹难敌，一智宁当三智深。
